# Увод

Шта ћеш научити

Научићеш:

- да дефинишеш структуру
- да дефинишеш структурни тип податка
- да дефинишеш структурну променљиву
- да приступиш пољима структуре
- да примениш адресну аритметику показивача над структуром
- да структурној променљивој доделиш почетне вредности
- да креираш низ структура и примениш низ у структури
- да користиш структуре и функције
- да дефинишеш унију (union)
- да научиш шта је набрајање односно набројиви тип података (enum)

Да се подсетимо:

```{questionnote}
Шта је низ?
```

Низ је сложени тип података који се састоји од више података истог
типа.

У С језику постоји још један сложени тип података код кога елементи не морају
бити истог типа. Ти типови података називају се структуре.

```{infonote}
Структуре представљају сложени тип података који се састоји од одређеног броја
елемената који могу бити различитих типова и обележавају се идентификаторима.
```

Елементи структуре називају се пољима или члановима структуре. Поља структуре
могу бити променљиве простог и сложеног типа података. То у ствари значи да
поља структуре могу бити низови као и друге структуре. У другим програмским
језицима поља структуре се називају слогови или записи (*record*).

С обзиром на дефиницију низа може се образовати низ чији су елементи променљиве
структурног типа.

Обично се структуре користе да се опишу неки апстрактни објекти који се описују
пољима, нпр:

- особа – име, презиме, ЈМБГ, пол...
- комплексни број – реални и имагинарни део
- аутомобил – регистарски број, број шасије, боја, година производње, назив произвођача...
- тачка – x, y координате

```{questionnote}
Пробајте да наведете барем пет објеката који се могу дефинисати као
структура.
```
