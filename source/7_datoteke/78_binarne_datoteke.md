# Бинарне датотеке

Бинарне датотеке представљају низ бајтова. Када програм уписује или чита нумеричке податке, не врши се никаква конверзија њиховог бинарног облика у низ знакова или обрнуто. Рад је бржи јер нема конверзије, али су датотеке нечитљиве стандардним програмима.

Приликом означавања режима рада додаје се слово `b` које означава да се ради о бинарним датотекама.
Бинарне датотеке могу да се отворе за: 

- `rb` (*read*), само за читање. Датотека мора постојати;
- `wb` (*write*), само за писање. Ако датотека постоји, брише се њен садржај;
- `ab` (*append*), за дописивање на крај датотеке. Ако датотека не постоји, формира се нова;
- `rb+`, за читање и писање у постојећој датотеци;
- `wb+`, за читање и писање у новој датотеци;
- `ab+`, за читање и дописивање на крај датотеке. 
